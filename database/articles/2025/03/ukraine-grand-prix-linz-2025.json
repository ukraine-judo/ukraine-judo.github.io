{
    "id": "ukraine-grand-prix-linz-2025",
    "title": "Золото і дві бронзи. Підсумок Grand Prix в Лінці для збірної України",
    "excerpt": "7-9 березня в австрійському Лінці збірна України завоювала три нагороди на турнірі Grand Prix: золото Юлія Курченко (-78 кг), бронза Антон Савицький (-100 кг) і Євгеній Балєвський (+100 кг).",
    "content": "<p>З 7 по 9 березня збірна України взяла участь у традиційному турнірі серії Grand Prix, що відбувся в австрійському Лінці. Нашу команду на турнірі представляли 15 спортсменів, трьом з яких вдалося завоювати нагороди.</p><p>На найвищу сходинку п'єдесталу у категорії до 78 кг знову підійнялася <strong>Юлія Курченко</strong>. Будучи першою сіяною, Юлія одну за одною проходила всіх суперниць, не зазнавши особливих проблем. Спочатку в 1/8 фіналу Курченко на Golden Score завдяки кидку на оцінку «Юко» здолала австрійську спортсменку, після чого впевнено перемогла представницю Нідерландів.</p><p><img src=\"assets/news/2025/03/prix-linz/IMG_5214.jpg\" alt=\"Юлія Курченко - золото Grand Prix Лінц\" title=\"Юлія Курченко - золото Grand Prix Лінц\"></p><p>У півфіналі Юлія під кінець основного часу іппоном здолала словенку Лобнік, після чого у фіналі не залишила шансів бронзовій призерці чемпіонату світу з Великої Британії Еммі Рейд. Вже під кінець другої хвилини поєдинку Курченко виконала блискучий кидок на іппон.</p><p>Це друга в кар'єрі Юлії перемога на турнірах Світової серії дзюдо і дебютна на турнірах Grand Prix. Відзначимо, що після операції на двох колінах, яку спортсменка перенесла влітку, для Юлії це лише третій турнір після повернення.</p><p><img src=\"assets/news/2025/03/prix-linz/_S_C5942-1741531136-1741531136.jpg\" alt=\"Юлія Курченко на татамі Grand Prix Лінц\" title=\"Юлія Курченко на татамі Grand Prix Лінц\"></p><p>Після церемонії нагородження українка поділилася своїми емоціями з пресслужбою ФДУ:</p><blockquote>«Перша сутичка на турнірі, яка була досить непростою, пішла мені на користь – я добре продихалася, після чого все пішло тільки в гору. Я щаслива, що виграла.<br><br>Так, дійсно, після операції і реабілітації був не найкращий період мого життя. Тому що я пропустила Олімпійські ігри, і тут ще операція, коли я не могла стати на обидві ноги. Але завдяки підтримці рідних, близьких, тренерів, я вважаю, що достойно пройшла цей період», - сказала Юлія.</blockquote><p><img src=\"assets/news/2025/03/prix-linz/_S_C7497-1741553942-1741553942.jpg\" alt=\"Юлія Курченко з медаллю Grand Prix Лінц\" title=\"Юлія Курченко з медаллю Grand Prix Лінц\"></p><p>Бронзову нагороду в скарбничку української команди також приніс <strong>Антон Савицький</strong> (до 100 кг). У стартовому поєдинку українець легко здолав представника Гвінеї, після чого завдяки трьом «Шидо» здолав італійця, а в чвертьфіналі з оцінкою «Юко» на заключних секундах основного часу переміг представника Сербії.</p><p><img src=\"assets/news/2025/03/prix-linz/_S_C7014-1741553924-1741553924.jpg\" alt=\"Антон Савицький - бронза Grand Prix Лінц\" title=\"Антон Савицький - бронза Grand Prix Лінц\"></p><p>На жаль, у півфінальному поєдинку з кубинцем Сілва Маролесом, який тривав більше 8 хвилин, наш спортсмен зазнав прикрої поразки. В напруженій боротьбі Антон зумів знайти можливість виконати кидок на оцінку, проте суддя секундою раніше дав команду «Мате». Після чого на Golden Score, попри активність та три атаки поспіль, кубинцю не давали «Шидо», натомість третє попередження на 9 хвилині сутички отримав Савицький.</p><p><img src=\"assets/news/2025/03/prix-linz/_S_C7119-1741554057-1741554057.jpg\" alt=\"Антон Савицький у боротьбі на Grand Prix Лінц\" title=\"Антон Савицький у боротьбі на Grand Prix Лінц\"></p><p>Втім, зібравши всю волю в кулак, у поєдинку за бронзу Савицький зумів здолати представника Ізраїлю Сіміна. Програючи одне «Юко», наприкінці другої хвилини Антон виконав кидок на «Ваза-арі», після чого зміг утримати суперника і заробити іппон.</p><p>Це лише третя нагорода з турнірів Grand Prix в кар'єрі 29-річного спортсмена і друга за останні півроку, після того як він здобув перемогу на турнірі в Загребі.</p><p><img src=\"assets/news/2025/03/prix-linz/_S_C7782-1741554184-1741554184.jpg\" alt=\"Антон Савицький святкує бронзу Grand Prix Лінц\" title=\"Антон Савицький святкує бронзу Grand Prix Лінц\"></p><p>Також довгоочікувану медаль на турнірах IJF World Tour здобув <strong>Євгеній Балєвський</strong> (понад 100 кг). Українець спочатку іппоном здолав представника Польщі, після чого у чвертьфіналі завдяки трьом «Шидо» здолав француза Д'яби.</p><p><img src=\"assets/news/2025/03/prix-linz/_S_C7889-1741554654-1741554654.jpg\" alt=\"Євгеній Балєвський - бронза Grand Prix Лінц\" title=\"Євгеній Балєвський - бронза Grand Prix Лінц\"></p><p>У півфіналі, Євгеній, на жаль, досить швидко пропустив атаку від грузинського суперважковаговика Тушішвілі, а ось у поєдинку за бронзу здолав ще одного грузина – Герешідзде, якого зумів кинути на «Ваза-арі» на останніх секундах поєдинку.</p><p><img src=\"assets/news/2025/03/prix-linz/_S_C8279-1741554690-1741554690.jpg\" alt=\"Євгеній Балєвський з медаллю Grand Prix Лінц\" title=\"Євгеній Балєвський з медаллю Grand Prix Лінц\"></p><p>Відзначимо, що останній раз 24-річний спортсмен брав нагороду з турнірів Grand Prix у 2021 році в Загребі.</p><p>Хороший результат в Лінці продемонстрував 22-річний <strong>Владислав Колобов</strong>, який зумів дійти чвертьфіналу, здолавши трьох суперників, але за вихід у півфінал, на жаль, суперечливо поступився швейцарцю Бонферроні. При виконанні больового прийому на руку, судді розгледіли порушення правил, через що сутичка продовжилася і вже швейцарець виконав кидок на іппон.</p><p>На жаль, у втішному поєдинку з японцем Того, Влад так само зазнав поразки і посів підсумкове 7-ме місце.</p><p><img src=\"assets/news/2025/03/prix-linz/IMG_5214.jpg\" alt=\"Збірна України на Grand Prix Лінц\" title=\"Збірна України на Grand Prix Лінц\"></p><p>Таким чином, турнір в Австрії збірна України завершила з трьома нагородами в активі. Далі частина чоловічої команди відправиться на міжнародний тренувальний збір в чеський Німбурк (10-14 березня), натомість жіноча збірна проведе тренувальний збір в спортивній базі «Заросляк» (10-26 березня).</p><p>Наступним турніром в міжнародному календарі змагань для української збірної стане Grand Slam в Тбілісі (21-23 березня), після чого розпочнеться підготовка до чемпіонату Європи, який відбудеться в Подгоріце (23-26 квітня).</p><p>Більше фото та відео зі змагань шукайте на сторінках в Facebook, Telegram та Instagram.</p><p><em>Фото - IJF</em></p>",
    "category": "achievements",
    "publishedAt": "2025-03-11T10:00:00Z",
    "updatedAt": "2025-03-11T10:00:00Z",
    "author": {
        "name": "Прес-служба ФДУ",
        "email": "press@fju.org.ua",
        "avatar": "assets/authors/press-service.jpg"
    },
    "image": {
        "url": "assets/news/2025/03/prix-linz/IMG_5214.jpg",
        "alt": "Юлія Курченко - золото Grand Prix Лінц",
        "caption": "Юлія Курченко - золото Grand Prix Лінц"
    },
    "tags": [
        "Grand Prix",
        "Лінц",
        "Австрія",
        "дзюдо",
        "збірна України",
        "Юлія Курченко",
        "Антон Савицький",
        "Євгеній Балєвський",
        "медалі",
        "IJF World Tour"
    ],
    "seo": {
        "metaTitle": "Золото і дві бронзи. Підсумок Grand Prix в Лінці для збірної України 2025",
        "metaDescription": "7-9 березня в австрійському Лінці збірна України завоювала три нагороди на турнірі Grand Prix: золото Юлія Курченко (-78 кг), бронза Антон Савицький (-100 кг) і Євгеній Балєвський (+100 кг).",
        "keywords": [
            "Grand Prix",
            "Лінц",
            "Австрія",
            "дзюдо",
            "збірна України",
            "Юлія Курченко",
            "Антон Савицький",
            "Євгеній Балєвський",
            "медалі",
            "IJF World Tour"
        ]
    },
    "related": [
        "anton-savitsky-grand-slam-tbilisi-champion-2025",
        "ukraine-senior-european-cup-riga-2025",
        "ukraine-cadets-european-cup-porec-2025"
    ],
    "status": "published",
    "language": "uk"
} 