{
    "id": "all-ukrainian-training-camp-piddubny-college-kyiv-2025",
    "title": "В олімпійському фаховому коледжі ім. І. Піддубного відбувся масштабний Всеукраїнський збір",
    "excerpt": "21-23 березня в Києві відбувся другий масштабний Всеукраїнський збір серед юнаків та дівчат. Понад 200 спортсменів тренувалися разом з провідними атлетами країни.",
    "content": "<p>За ініціативи головної тренерки жіночої збірної України Ганни Каштанової, за підтримки Федерації дзюдо України, на базі олімпійського фахового коледжу імені Івана Піддубного в Києві відбувся вже другий масштабний Всеукраїнський збір серед юнаків та дівчат.</p><p>З 21 по 23 березня понад 200 спортсменів з різних куточків України мали унікальну можливість не лише вдосконалювати свої навички, але й тренуватися пліч-о-пліч із провідними атлетами країни, які також долучилися до тренувального процесу. Протягом трьох днів було проведено 5 інтенсивних тренувальних рандорі, кожен з яких став важливим кроком до підвищення майстерності учасників.</p><p>Щоб підтримати молодих спортсменів та надихнути їх на нові досягнення, на відкриття збору завітали титуловані спортсмени — бронзова призерка Олімпійських ігор, дворазова чемпіонка світу Дар'я Білодід, чемпіон світу та Європи Георгій Зантарая, дворазовий чемпіон Європи Геннадій Білодід, а також заступник директора олімпійського коледжу Олег Орєхов та президент СК «Дзюдо-Дніпро» Олександр Кошляк. Почесні гості побажали учасникам сили, відваги та віри у власні сили.</p><p><img src=\"assets/news/2025/03/IMG_6032.jpg\" alt=\"Майстер-клас від Дар'ї та Геннадія Білодід\" title=\"Майстер-клас\"></p><p>Окремо Дар'я та Геннадій Білодід провели для всіх бажаючих майстер-клас, під час якого продемонстрували кілька коронних технік та кидків.</p><p>Федерація дзюдо України висловлює щиру подяку олімпійському фаховому коледжу ім. І. Піддубного та його директору Олександру Москаленку за чудову організацію збору та створення комфортних умов для тренувань, а також всім тренерам та спортсменам, які взяли участь у тренувальному процесі.</p><p>Подібні збори стануть регулярною практикою, сприяючи розвитку дзюдо в Україні та вихованню нових чемпіонів!</p>",
    "category": "events",
    "publishedAt": "2025-03-24T12:00:00Z",
    "updatedAt": "2025-03-24T12:00:00Z",
    "author": {
        "name": "Прес-служба ФДУ",
        "email": "press@fju.org.ua",
        "avatar": "assets/authors/press-service.jpg"
    },
    "image": {
        "url": "assets/news/2025/03/IMG_6086.jpg",
        "alt": "Всеукраїнський збір в коледжі ім. І. Піддубного",
        "caption": "Всеукраїнський збір 2025"
    },
    "tags": ["Всеукраїнський збір", "коледж ім. І. Піддубного", "Київ", "Ганна Каштанова", "Дар'я Білодід", "Георгій Зантарая", "Геннадій Білодід", "майстер-клас", "тренування"],
    "seo": {
        "metaTitle": "Всеукраїнський збір в олімпійському коледжі ім. І. Піддубного - тренування з провідними атлетами",
        "metaDescription": "21-23 березня в Києві відбувся масштабний Всеукраїнський збір серед юнаків та дівчат. Понад 200 спортсменів тренувалися разом з провідними атлетами країни.",
        "keywords": ["Всеукраїнський збір", "коледж ім. І. Піддубного", "Київ", "Ганна Каштанова", "Дар'я Білодід", "Георгій Зантарая", "Геннадій Білодід", "майстер-клас", "тренування"]
    },
    "related": ["ukraine-national-team-training-camp-tata-2025", "ukraine-parajudo-world-cup-tbilisi-2025", "ukraine-national-team-european-championships-podgorica-2025"],
    "status": "published",
    "language": "uk"
} 