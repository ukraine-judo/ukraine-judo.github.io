{
    "id": "anton-savitsky-grand-slam-tbilisi-champion-2025",
    "title": "Антон Савицький – чемпіон турніру Grand Slam в Тбілісі!",
    "excerpt": "Українець Антон Савицький (до 100 кг) здобув дебютну перемогу в кар'єрі на турнірах Grand Slam, вигравши золото в Тбілісі.",
    "content": "<p>Минулими вихідними в столиці Грузії відбувся черговий турнір серії Grand Slam, участь в якому взяли 384 спортсменів, серед яких 8 українців. В доробку нашої команди одна золота нагорода.</p><p><img src=\"assets/news/2025/03/sava/-100kg_final_UKR-NED-10-174274-1742746832.jpg\" alt=\"Антон Савицький - чемпіон Grand Slam Тбілісі\" title=\"Фінал Grand Slam Тбілісі\"></p><p>Дебютну перемогу в кар'єрі на турнірах Grand Slam здобув Антон Савицький (до 100 кг). Українець, посіяний на турнірі під 5 номером, з першої ж сутички продемонстрував рішучість своїх намірів. У другому раунді українець потужним іппоном пройшов таджика Малаєва, після чого не залишив шансів представнику Узбекистану Шорохматову.</p><p>У чвертьфіналі Антон впевнено переміг призера чемпіонату світу з Канади Кайла Рейеса, здобувши дві оцінки «Ваза-арі», після чого у півфіналі у блискучому стилі здолав чеха Мартіна Бездека, тим самим вперше в кар'єрі гарантував собі нагороду турніру Великого Шолому.</p><p><img src=\"assets/news/2025/03/sava/KUL_3089-1742730855-1742730855.jpg\" alt=\"Антон Савицький на турнірі Grand Slam\" title=\"Grand Slam Тбілісі\"></p><p>Втім, на цьому Савицький не планував зупинятися, і у фіналі на Golden Score зумів перемогти досвідченого суперника з Нідерландів – Сімеона Катаріну, виконавши утримання.</p><p>Для Антона це дебютна нагорода з турнірів Grand Slam і загалом третя медаль з турнірів Світової серії дзюдо за останні півроку. Нагадаємо, що два тижні тому українець здобув бронзу Grand Prix в Лінці.</p><p><img src=\"assets/news/2025/03/sava/KUL_9577-1742746937-1742746937.jpg\" alt=\"Антон Савицький з золотою медаллю\" title=\"Золота медаль Grand Slam\"></p><p>Щиро вітаємо Антона, його тренерів та усю українську спільноту дзюдо з цим потужним результатом!</p><p>Відзначимо, що решта українців не змогли дістатися медальних сутичок, і поступилися на попередній стадії змагань. Підсумкове 7-ме місце в Тбілісі посів Євгеній Балєвський (понад 100 кг).</p><p>Наступним турніром для української збірної в міжнародному календарі змагань стане чемпіонат Європи серед дорослих, який відбудеться в Подгоріца (Чорногорія) з 23 по 26 квітня. Підготовку до змагань команда проведе на зборі в НСЦ «Конча-Заспа».</p><p><em>Фото - IJF</em></p>",
    "category": "achievements",
    "publishedAt": "2025-03-24T10:00:00Z",
    "updatedAt": "2025-03-24T10:00:00Z",
    "author": {
        "name": "Прес-служба ФДУ",
        "email": "press@fju.org.ua",
        "avatar": "assets/authors/press-service.jpg"
    },
    "image": {
        "url": "assets/news/2025/03/sava/-100kg_final_UKR-NED-10-174274-1742746832.jpg",
        "alt": "Антон Савицький - чемпіон Grand Slam Тбілісі",
        "caption": "Фінал Grand Slam Тбілісі"
    },
    "tags": ["Антон Савицький", "Grand Slam", "Тбілісі", "Грузія", "золото", "чемпіон", "до 100 кг", "Світова серія дзюдо", "дебютна перемога"],
    "seo": {
        "metaTitle": "Антон Савицький – чемпіон турніру Grand Slam в Тбілісі 2025",
        "metaDescription": "Українець Антон Савицький (до 100 кг) здобув дебютну перемогу в кар'єрі на турнірах Grand Slam, вигравши золото в Тбілісі.",
        "keywords": ["Антон Савицький", "Grand Slam", "Тбілісі", "Грузія", "золото", "чемпіон", "до 100 кг", "Світова серія дзюдо", "дебютна перемога"]
    },
    "related": ["ukraine-national-team-european-championships-podgorica-2025", "ukraine-grand-slam-astana-no-medals", "all-ukrainian-training-camp-piddubny-college-kyiv-2025"],
    "status": "published",
    "language": "uk"
} 