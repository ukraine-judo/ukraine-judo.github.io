{
    "id": "all-ukrainian-judo-tournament-lutsk",
    "title": "У Луцьку відбувся Всеукраїнський турнір з дзюдо серед молоді",
    "excerpt": "У Луцьку пройшов 18-й Всеукраїнський турнір з дзюдо серед молоді до 23 років на призи Руслана Машуренка, зібравши понад 200 спортсменів.",
    "content": "<p>22 червня в Луцьку, на базі обласної дитячо-юнацької спортивної школи, відбувся Всеукраїнський турнір з дзюдо серед молоді до 23 років на призи бронзового призера Олімпійських ігор-2000, заслуженого майстра спорту України <strong>Руслана Машуренка</strong>.</p><p>Цього року турнір проходив уже 18-й раз. Участь у змаганнях взяли понад 200 спортсменів із різних регіонів країни. Вони боролися за особливий приз – звання майстра спорту України з дзюдо, яке присвоювали переможцям.</p><p><img src=\"assets/news/2025/06/1F0A8326BNW.jpg\" alt=\"Учасники Всеукраїнського турніру з дзюдо в Луцьку\" title=\"Учасники Всеукраїнського турніру з дзюдо в Луцьку\"></p><p>Серед почесних гостей змагань – легенди українського дзюдо: найтитулованіший дзюдоїст незалежної України, дворазовий призер Олімпійських ігор 2004 і 2008 років, заслужений майстер спорту України <strong>Роман Гонтюк</strong>, бронзовий призер Олімпійських ігор 2000 року, заслужений майстер спорту України <strong>Руслан Машуренко</strong>, дворазовий чемпіон Європи, заслужений майстер спорту України, учасник Олімпійських ігор-2008 <strong>Геннадій Білодід</strong>.</p><p><img src=\"assets/news/2025/06/1F0A8332BNW.jpg\" alt=\"Почесні гості турніру\" title=\"Почесні гості турніру\"></p><p>В урочистому відкритті змагань взяли участь президент Національного олімпійського комітету України <strong>Вадим Гутцайт</strong>, голова Волинської облради, голова відділення НОК України у Волинській області <strong>Григорій Недопад</strong>, заслужений тренер України, президент відокремленого підрозділу «Федерації дзюдо України» у Волинській області <strong>Анатолій Бондарєв</strong>.</p><p><img src=\"assets/news/2025/06/1F0A8284BNW.jpg\" alt=\"Учасники відкриття турніру\" title=\"Учасники відкриття турніру\"></p><p>Президент НОК України <strong>Вадим Гутцайт</strong> і голова Волинської облради <strong>Григорій Недопад</strong> вручили подяки <strong>Геннадію Білодіду</strong>, <strong>Роману Гонтюку</strong>, <strong>Анатолію Бондарєву</strong> і <strong>Руслану Машуренку</strong> за їхній вагомий внесок у розвиток олімпійського руху в Україні. У свою чергу <strong>Григорій Недопад</strong> отримав подяку за розвиток та популяризацію дзюдо від Федерації дзюдо України.</p><p><img src=\"assets/news/2025/06/1F0A8313BNW.jpg\" alt=\"Нагородження\" title=\"Нагородження\"></p><p>Змагання пройшли в атмосфері гідної конкуренції та запеклої боротьби. Учасники продемонстрували високий рівень підготовки, волю до перемоги та спортивний характер. На татамі точилися яскраві поєдинки, які тримали глядачів у напрузі до останньої секунди. Турнір став справжнім святом дзюдо, об’єднавши молодих і амбітних спортсменів, їхніх тренерів і вболівальників з усієї країни.</p><p><img src=\"assets/news/2025/06/1F0A8249BNW.jpg\" alt=\"Моменти змагань\" title=\"Моменти змагань\"></p>",
    "category": "competitions",
    "publishedAt": "2025-06-25T00:00:00Z",
    "updatedAt": "2025-06-25T00:00:00Z",
    "author": {
      "name": "Прес-служба ФДУ",
      "email": "press@fju.org.ua",
      "avatar": "assets/authors/press-service.jpg"
    },
    "image": {
      "url": "assets/news/2025/06/1F0A8326BNW.jpg",
      "alt": "Всеукраїнський турнір з дзюдо серед молоді в Луцьку",
      "caption": "Всеукраїнський турнір з дзюдо серед молоді в Луцьку"
    },
    "tags": ["Луцьк", "турнір", "дзюдо", "молодь", "Руслан Машуренко", "Роман Гонтюк", "Геннадій Білодід", "Вадим Гутцайт", "Григорій Недопад", "Анатолій Бондарєв", "НОК України", "Федерація дзюдо України"],
    "seo": {
      "metaTitle": "У Луцьку відбувся Всеукраїнський турнір з дзюдо серед молоді на призи Руслана Машуренка",
      "metaDescription": "Понад 200 спортсменів взяли участь у 18-му Всеукраїнському турнірі з дзюдо серед молоді в Луцьку, борючись за звання майстра спорту України.",
      "keywords": ["Луцьк", "турнір", "дзюдо", "молодь", "Руслан Машуренко", "Роман Гонтюк", "Геннадій Білодід", "Вадим Гутцайт", "змагання"]
    },
    "status": "published",
    "language": "uk"
  }