{
    "id": "ukrainian-judo-team-training-camp-italy-olympic-dreams",
    "title": "Українські дзюдоїсти провели міжнародний збір в Італії в межах проєкту Olympic Dreams",
    "excerpt": "Кадети та юніори збірної України з дзюдо взяли участь у міжнародному тренувальному зборі в Італії в рамках проєкту Olympic Dreams, готуючись до майбутніх змагань.",
    "content": "<p>З 6 по 18 травня в межах проєкту <strong>Olympic Dreams</strong> на спортивній базі Фінансової гвардії Італійської Республіки поблизу Риму відбувся міжнародний тренувальний збір, участь у якому взяли кадети та юніори національної збірної команди України з дзюдо.</p><p>Упродовж кількох тижнів команда з <strong>21 українського дзюдоїста</strong> проводила навчально-тренувальний збір у безпечних умовах, отримуючи неоціненний міжнародний досвід та покращуючи свої фізичні якості, готуючись до майбутніх національних та міжнародних турнірів.</p><p>Перший тиждень збору українці тренувалися разом зі спортивною командою Фінансової гвардії Італійської Республіки, а в другий тиждень мали змогу спарингуватися з командами Італії, Німеччини, Азербайджану, Туреччини, Польщі, Узбекистану, Бельгії, Чехії, Португалії, Австрії, Словаччини та Хорватії.</p><p><img src=\"assets/news/2025/05/1-1-1.jpg\" alt=\"Українські дзюдоїсти на тренувальному зборі в Італії\" title=\"Українські дзюдоїсти на тренувальному зборі в Італії\"></p><p>Традиційним елементом спортивної дипломатії в рамках проєкту став урочистий захід, який зібрав юних атлетів, тренерів, дипломатів і партнерів Olympic Dreams. На базу, де проживали наші спортсмени, завітав Надзвичайний і Повноважний Посол України в Італійській Республіці.</p><p><img src=\"assets/news/2025/05/3.jpg\" alt=\"Урочистий захід на зборі Olympic Dreams\" title=\"Урочистий захід на зборі Olympic Dreams\"></p><p>«Італія стала дев’ятою країною, яка приймає наш проєкт, і є дуже важливою ланкою системної підтримки української молоді через спорт. Кожного разу, коли наші атлети перемагають на міжнародній арені, коли підіймається прапор України і звучить наш гімн — кожна нова медаль додає віри й наближає нас до перемоги. Це моральна підтримка наших воїнів і всієї України», — зазначив ініціатор та меценат проєкту Olympic Dreams <strong>Анатолій Бойко</strong>.</p><p><img src=\"assets/news/2025/05/5.jpg\" alt=\"Анатолій Бойко на заході Olympic Dreams\" title=\"Анатолій Бойко\"></p><p>Відзначимо, що проєкт Olympic Dreams був започаткований у 2022 році, і з того часу проведено 18 міжнародних зборів у 9 країнах — на Кіпрі, в Ізраїлі, Греції, Іспанії, Японії, Словаччині, Австрії, Нідерландах та Італії.</p><p>Проєкт діє в рамках меморандумів із Міністерством молоді та спорту України, Федерацією дзюдо України, НОК України, Олімпійським фаховим коледжем імені Івана Піддубного, міськими радами м. Ірпінь, м. Буча та м. Гостомель, а також із низкою міжнародних партнерів.</p>",
    "category": "events",
    "publishedAt": "2025-05-21T00:00:00Z",
    "updatedAt": "2025-05-21T00:00:00Z",
    "author": {
      "name": "Прес-служба ФДУ",
      "email": "press@fju.org.ua",
      "avatar": "assets/authors/press-service.jpg"
    },
    "image": {
      "url": "assets/news/2025/05/photo_2025-05-17_19-16-07.jpg",
      "alt": "Українські дзюдоїсти в Італії",
      "caption": "Українські дзюдоїсти провели міжнародний збір в Італії в межах проєкту Olympic Dreams"
    },
    "tags": ["Olympic Dreams", "тренувальний збір", "дзюдо", "Італія", "кадети", "юніори", "збірна України", "Анатолій Бойко", "спортивна дипломатія"],
    "seo": {
      "metaTitle": "Українські дзюдоїсти провели міжнародний збір в Італії в рамках проєкту Olympic Dreams",
      "metaDescription": "Кадети та юніори збірної України з дзюдо взяли участь у двотижневому міжнародному зборі в Італії, отримуючи цінний досвід та готуючись до майбутніх змагань.",
      "keywords": ["Olympic Dreams", "дзюдо збір", "Італія", "тренування дзюдо", "Україна дзюдо", "спортивна дипломатія"]
    },
    "status": "published",
    "language": "uk"
  }