{
    "id": "ukraine-cadets-european-cup-bielsko-biala",
    "title": "Українські кадети здобули 6 нагород на Кубку Європи в Б’єлсько-Б’яла",
    "excerpt": "Збірна України з дзюдо серед кадетів завоювала 6 медалей (3 золоті, 3 бронзові) на Кубку Європи в польському Б’єлсько-Б’яла та посіла друге загальнокомандне місце.",
    "content": "<p>У польському Б’єлсько-Б’яла завершився черговий Кубок Європи серед кадетів до 18 років, участь в якому взяли понад 650 спортсменів з 28 країн. Збірна України на турнірі була представлена одразу 60 дзюдоїстами, яким вдалося завоювати <strong>6 нагород</strong>.</p><p>Чемпіоном турніру у перший змагальний день став харків’янин <strong>Богдан Остапенко</strong> (до 66 кг). Українець провів 5 успішних попередніх сутичок, після чого у фіналі на Golden Score утримання здолав представника Німеччини.</p><p>Бронзову нагороду у цій же ваговій категорії здобув <strong>Ілля Назаренко</strong>, який провів 4 вдалі сутички, проте поступився у півфіналі, після чого у поєдинку за бронзу здолав суперника з Польщі.</p><p><img src=\"assets/news/2025/05/cup-Bielsko-Biała/Rafal-Morawski-Bielsko-Biala-Millennium-Team-Cadet-European-Cup-2025-2025-371425.jpg\" alt=\"Богдан Остапенко та Ілля Назаренко на Кубку Європи\" title=\"Богдан Остапенко та Ілля Назаренко\"></p><p>Так само золото і бронзового призера Україна мало у ваговій категорії до 81 кг. <strong>Михайло Соляник</strong> та <strong>Нікіта Сахаров</strong>, здобувши по 3 перемоги, у півфіналі зійшлися між собою, таким чином повторивши останні фінали чемпіонатів України до 17 та до 18 років.</p><p>Цього разу знову сильнішим виявився саме Соляник, який у підсумку став чемпіоном змагань, здолавши представника Литви. В свою чергу Сахаров здобув чергову бронзову нагороду, зумівши перемогти представника Чехії.</p><p><img src=\"assets/news/2025/05/cup-Bielsko-Biała/Rafal-Morawski-Bielsko-Biala-Millennium-Team-Cadet-European-Cup-2025-2025-372127.jpg\" alt=\"Михайло Соляник та Нікіта Сахаров на Кубку Європи\" title=\"Михайло Соляник та Нікіта Сахаров\"></p><p>Ще раніше зустрілися українці у ваговій категорії до 90 кг. Тут у чвертьфіналі зійшлися <strong>Артур Макаренко</strong> та <strong>Кирило Перевертайло</strong>. Цього разу сильнішим виявився другий, таким чином взявши своєрідний реванш за поразку від Артура в фіналі Кубку Європи в Поречі.</p><p>Не зупинившись на досягнутому, цього разу Кирило дістався фіналу, де здолав представника Литви, в свою чергу Артур через втішні сутички дістався бронзового поєдинку, в якому здолав представника Румунії.</p><p><img src=\"assets/news/2025/05/cup-Bielsko-Biała/Rafal-Morawski-Bielsko-Biala-Millennium-Team-Cadet-European-Cup-2025-2025-372143.jpg\" alt=\"Артур Макаренко та Кирило Перевертайло на Кубку Європи\" title=\"Артур Макаренко та Кирило Перевертайло\"></p><p>Відзначимо, що ще четверо українців залишилися за крок від нагород, посівши 5 місця – <strong>Анна Григоренко</strong> (до 40 кг), <strong>Кіра Багмет</strong> (понад 70 кг), <strong>Нікіта Татарин</strong> (до 55 кг) та <strong>Григорій Черемхов</strong> (до 73 кг).</p><p>Кубок Європи в Польщі став заключний для відбору команди на чемпіонат Європи та Європейський юнацький олімпійський фестиваль, які влітку відбудуться в Скоп’є (Північна Македонія).</p><p>В загальнокомандному заліку з 6 нагородами <strong>збірна України посіла друге місце</strong>, поступившись лише команді Угорщини.</p><p><em>Фото - EJU</em></p>",
    "category": "achievements",
    "publishedAt": "2025-05-19T00:00:00Z",
    "updatedAt": "2025-05-19T00:00:00Z",
    "author": {
      "name": "Прес-служба ФДУ",
      "email": "press@fju.org.ua",
      "avatar": "assets/authors/press-service.jpg"
    },
    "image": {
      "url": "assets/news/2025/05/cup-Bielsko-Biała/photo_2025-05-19_17-40-19.jpg",
      "alt": "Українські кадети на Кубку Європи в Б’єлсько-Б’яла",
      "caption": "Українські кадети здобули 6 нагород на Кубку Європи в Б’єлсько-Б’яла"
    },
    "tags": ["Кубок Європи", "дзюдо", "кадети", "U18", "Б’єлсько-Б’яла", "Польща", "нагороди", "золото", "бронза", "Богдан Остапенко", "Ілля Назаренко", "Михайло Соляник", "Нікіта Сахаров", "Артур Макаренко", "Кирило Перевертайло"],
    "seo": {
      "metaTitle": "Українські кадети завоювали 6 нагород на Кубку Європи з дзюдо в Б’єлсько-Б’яла",
      "metaDescription": "Збірна України посіла друге місце на Кубку Європи серед кадетів у Польщі, здобувши 3 золоті та 3 бронзові медалі.",
      "keywords": ["Кубок Європи дзюдо", "кадети дзюдо", "Б’єлсько-Б’яла", "Україна дзюдо", "результати змагань", "медалі"]
    },
    "status": "published",
    "language": "uk"
  }