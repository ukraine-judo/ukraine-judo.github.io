{
    "id": "lecture-seminar-coaches-dnipro",
    "title": "У Дніпрі відбулася лекція-семінар для тренерів груп початкової та базової підготовки",
    "excerpt": "За ініціативи Михайла Кошляка, у Дніпрі пройшов семінар для тренерів з дзюдо, присвячений особливостям підготовки початківців та медико-біологічному забезпеченню спортсменів.",
    "content": "<p>За ініціативи президента Федерації дзюдо України <strong>Михайла Кошляка</strong>, 17 травня, в Дніпрі, на базі міської СДЮСШОР 6, відбулася лекція-семінар, яку організувала Федерація дзюдо Дніпропетровської області. Захід проводився в режимі оффлайн та зібрав близько 40 тренерів з Дніпропетровської та Сумської областей.</p><p>З темою «Особливості тренування в дзюдо груп початкової і базової підготовки» виступив <strong>Григорій Король</strong>, президент Федерації дзюдо Дніпропетровської області, заслужений працівник фізичної культури та спорту України.</p><p>В його доповіді йшлося про важливість планування в тренувальному процесі: від створення конспекту до загальнорічного плану; про шляхи забезпечення якісного фундаменту в тренувальному процесі в групах початкової та базової підготовки; про мотивацію; правильний підхід на початкових етапах; роль тренера в житті юних спортсменів; особливості вивчення технічних прийомів та багато іншого.</p><p>«Обрана тема дуже важлива. Якісне навчання на початковому етапі збільшує зацікавленість дітей та підлітків у дзюдо, а це напряму повʼязане з кількістю спортсменів в області. Семінар сприятиме підвищенню кваліфікацію наших тренерів, надаючи їм сучасні знання та методики тренування»,- підкреслив Григорій Король.</p><p><img src=\"assets/news/2025/05/499224751_1114810364019227_7499545098037413962_n.jpg\" alt=\"Григорій Король виступає на семінарі\" title=\"Григорій Король\"></p><p>По час другої частини семінару з темою «Медично-біологічне забезпечення підготовки дзюдоїстів високого рівня» виступила <strong>Лідія Дукач</strong>, директорка Дніпровського обласного Центру спортивної медицини, кандидатка медичних наук, доцентка.</p><p>В доповіді йшлося про важливість здоров’я та безпеки професійних спортсменів на етапі підготовки до визначних змагань. Дзюдо – контактний вид спорту, що передбачає високе навантаження на організм. Знання медико-біологічних аспектів підготовки дозволяє тренерам мінімізувати ризик травм та перевантаження, забезпечуючи здоров’я та довгострокову спортивну кар'єру спортсменів.</p><p>Інформація від <strong>Лідії Дукач</strong> - це, в першу чергу, знання про методи контролю фізичного та психологічного стану спортсменів, який дозволятиме тренерам своєчасно виявляти ознаки перенавчання та вигорання, покращуватиме спортивні результати та сприятиме довголітній кар’єрі.</p><p><img src=\"assets/news/2025/05/499632031_1114810510685879_2076481863119424518_n.jpg\" alt=\"Лідія Дукач на лекції\" title=\"Лідія Дукач\"></p><p>Серед слухачів лекції-семінару був й президент Федерації дзюдо України <strong>Михайло Кошляк</strong>. Він зауважив, що подібні заходи можуть «підхопити» й інші обласні федерації:</p><p>«Навчатися та розвиватися потрібно постійно, адже дзюдо не стоїть на місці. Підвищення рівня тренерської майстерності призведе до покращення якості підготовки спортсменів, як на початковому, так і на високому рівні, залучення новачків в наш вид спорту. ФДУ підтримує таку ініціативу регіонів», - поділився враженнями Михайло Кошляк.</p><p><em>За матеріалами пресслужби ФДДО</em></p>",
    "category": "events",
    "publishedAt": "2025-05-21T00:00:00Z",
    "updatedAt": "2025-05-21T00:00:00Z",
    "author": {
      "name": "Прес-служба ФДУ",
      "email": "press@fju.org.ua",
      "avatar": "assets/authors/press-service.jpg"
    },
    "image": {
      "url": "assets/news/2025/05/IMG_8837.jpg",
      "alt": "Лекція-семінар для тренерів з дзюдо в Дніпрі",
      "caption": "У Дніпрі відбулася лекція-семінар для тренерів груп початкової та базової підготовки"
    },
    "tags": ["лекція", "семінар", "тренери", "дзюдо", "Дніпро", "Михайло Кошляк", "Григорій Король", "Лідія Дукач", "Федерація дзюдо України", "навчання"],
    "seo": {
      "metaTitle": "Лекція-семінар для тренерів дзюдо в Дніпрі: особливості підготовки та медичне забезпечення",
      "metaDescription": "У Дніпрі відбувся семінар для тренерів з дзюдо за участю Григорія Короля та Лідії Дукач, присвячений підвищенню кваліфікації та здоров'ю спортсменів.",
      "keywords": ["тренери дзюдо", "семінар дзюдо", "Дніпро", "підготовка дзюдоїстів", "медичне забезпечення дзюдо"]
    },
    "status": "published",
    "language": "uk"
  }