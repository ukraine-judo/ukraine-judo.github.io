{
    "id": "ukraine-european-open-benidorm",
    "title": "Два золота і дві бронзи від українців з European Open в Бенідормі",
    "excerpt": "Українські дзюдоїсти здобули 4 нагороди (2 золоті, 2 бронзові) на Відкритому Кубку Європи в іспанському Бенідормі, посівши третє загальнокомандне місце.",
    "content": "<p>В іспанському Бенідормі завершився черговий Відкритий Кубок Європи з дзюдо, який передував заключному міжнародному тренувальному збору перед чемпіонатом світу. Турнір La Nucia European Open зібрав більше 430 учасників, серед яких 9 представників збірної України.</p><p>У підсумку одразу четверо наших дзюдоїстів змогли підійнятися на п’єдестал пошани. Золото турніру European Open здобув <strong>Микита Голобородько</strong> (до 66 кг). Українець вдало розпочав свій турнірний шлях з перемоги іппоном над представником Португалії Капеласом Єсусом, після чого одним «Ваза-арі» здолав швейцарця Вайзенеггера.</p><p><img src=\"assets/news/2025/05/eu-open-Benidorm/Gabi-Juan-La-Nucia-European-Open-2025-2025-371515.jpg\" alt=\"Микита Голобородько на татамі\" title=\"Микита Голобородько\"></p><p>У чвертьфіналі Микита завдяки кидку на Юко на 5 хвилині Golden Score здолав бельгійця Альтемірова, а у півфіналі контрприйомом на «Ваза-арі» переміг німця Сетза.</p><p>У фінальному поєдинку проти представника Португалії Гаго, українець зміг вже на першій хвилині виконати кидок на «Ваза-арі», який і став вирішальним у сутичці. У підсумку Микита здобув своє четверте золото з відкритих Кубків Європи та підтвердив свою кандидатуру на участь у чемпіонаті світу.</p><p><img src=\"assets/news/2025/05/eu-open-Benidorm/photo_2025-05-19_16-44-24.jpg\" alt=\"Микита Голобородько - золотий призер\" title=\"Микита Голобородько\"></p><p>Бронзову медаль у цій же ваговій категорії завоював <strong>Богдан Ядов</strong>. Наш титулований дзюдоїст, який після Олімпійських ігор спробував свої сили у категорії до 73 кг, наразі повернувся до звичної для себе ваги, і одразу здобув медаль.</p><p><img src=\"assets/news/2025/05/eu-open-Benidorm/Gabi-Juan-La-Nucia-European-Open-2025-2025-371505.jpg\" alt=\"Богдан Ядов на змаганнях\" title=\"Богдан Ядов\"></p><p>Богдан одним за одним здолав представників Великобританії та Іспанії, після чого у чвертьфінальному поєдинку прикро поступився французу Массону Джблу.</p><p>Втім, у втішній сутичці Ядов не залишив шансів представнику Ізраїлю Баршешету, а у поєдинку за бронзу по «Шидо» здолав вищезгаданого німця Сетза.</p><p><img src=\"assets/news/2025/05/eu-open-Benidorm/Gabi-Juan-La-Nucia-European-Open-2025-2025-371530.jpg\" alt=\"Богдан Ядов - бронзовий призер\" title=\"Богдан Ядов\"></p><p>У категорії до 78 кг так само бронзову нагороду здобула <strong>Анна Казакова</strong>. Після перемоги над португал dabbieю Концейкао, у чвертьфіналі українка поступилася титулованій британці Еммі Рейд.</p><p>Після цього у втішній сутичці Казакова здолала француженку Боувьєр, а у поєдинку за бронзу завдяки двом «Ваза-арі» впевнено перемогла португалку Морейру.</p><p><img src=\"assets/news/2025/05/eu-open-Benidorm/Gabi-Juan-La-Nucia-European-Open-2025-2025-371522.jpg\" alt=\"Анна Казакова - бронзова призерка\" title=\"Анна Казакова\"></p><p>Ще одне золото в скарбничку української команди в заключний змагальний день приніс <strong>Євгеній Балєвський</strong> (понад 100 кг). Українець впевнено здолав суперників з Франції та США, після чого у півфіналі по «Шидо» переміг домініканця, а у фіналі, потужним іппоном на Golden Score переміг австрійця Мовлі Борчашвілі.</p><p><img src=\"assets/news/2025/05/eu-open-Benidorm/Gabi-Juan-La-Nucia-European-Open-2025-2025-372345.jpg\" alt=\"Євгеній Балєвський - золотий призер\" title=\"Євгеній Балєвський\"></p><p>Для Євгенія це друга золота нагорода з турнірів European Open в кар’єрі. Відзначимо, що 7 місце на турнірі посіла <strong>Христина Гоман</strong> (до 78 кг). З чотирма нагородами збірна України посіла підсумкове <strong>третє місце</strong> в загальнокомандному заліку.</p><p>По завершенню змагань з 19 по 23 травня в Бенідормі відбудеться міжнародний тренувальний збір, участь в якому візьмуть 15 українських дзюдоїстів.</p><p><em>Фото - EJU</em></p>",
    "category": "achievements",
    "publishedAt": "2025-05-19T00:00:00Z",
    "updatedAt": "2025-05-19T00:00:00Z",
    "author": {
      "name": "Прес-служба ФДУ",
      "email": "press@fju.org.ua",
      "avatar": "assets/authors/press-service.jpg"
    },
    "image": {
      "url": "assets/news/2025/05/eu-open-Benidorm/Gabi-Juan-La-Nucia-European-Open-2025-2025-371531.jpg",
      "alt": "Українські дзюдоїсти на European Open в Бенідормі",
      "caption": "Два золота і дві бронзи від українців з European Open в Бенідормі"
    },
    "tags": ["European Open", "дзюдо", "Бенідорм", "Іспанія", "нагороди", "золото", "бронза", "Микита Голобородько", "Богдан Ядов", "Анна Казакова", "Євгеній Балєвський"],
    "seo": {
      "metaTitle": "Українські дзюдоїсти завоювали 4 медалі (2 золота, 2 бронзи) на European Open в Бенідормі",
      "metaDescription": "Микита Голобородько та Євгеній Балєвський здобули золото, а Богдан Ядов та Анна Казакова - бронзу на Відкритому Кубку Європи з дзюдо в Бенідормі.",
      "keywords": ["European Open", "дзюдо", "Бенідорм", "Україна дзюдо", "результати змагань", "Микита Голобородько", "Богдан Ядов", "Анна Казакова", "Євгеній Балєвський"]
    },
    "status": "published",
    "language": "uk"
  }