{
    "id": "roman-hontiuk-open-trainings-dnipro-kryvyi-rih",
    "title": "Роман Гонтюк провів відкриті тренування в Дніпрі та Кривому Розі",
    "excerpt": "Дворазовий призер Олімпійських ігор Роман Гонтюк провів майстер-класи з дзюдо для молодих спортсменів у Кривому Розі та Дніпрі.",
    "content": "<p>Дворазовий призер Олімпійських ігор з дзюдо, володар 6 Дану, заслужений майстер спорту України <strong>Роман Гонтюк</strong> відвідав Дніпропетровщину. На запрошення президента Федерації дзюдо України, голови Відділення НОК України в Дніпропетровській області <strong>Михайла Кошляка</strong> видатний олімпієць провів майстер-класи в Кривому Розі та Дніпрі.</p><p>В Кривому Розі у спортклубі «Молодість» на майстер-клас від Романа Гонтюка зібрались понад 100 спортсменів різного віку з провідних ДЮСШ міста та регіону: ОК ДЮСШ «ДОР», ДЮСШ №9, ДЮСШ №7, ДЮСШ №2, ДЮСШ №6, Широківська ДЮСШ.</p><p>Це був перший візит Романа Гонтюка до Кривого Рогу, і він залишив по собі незабутні враження та яскраві емоції!</p><p><img src=\"assets/news/2025/05/500478943_1129233862577596_4870470086512044876_n.jpg\" alt=\"Майстер-клас Романа Гонтюка в Кривому Розі\" title=\"Майстер-клас Романа Гонтюка в Кривому Розі\"></p><p>У своїй промові до юних спортсменів титулований дзюдоїст зазначив:</p><p>«Вірте в себе, працюйте щодня, дотримуйтесь дисципліни — і перемоги прийдуть. Саме це формує чемпіона!».</p><p>Майстер-клас тривав понад 2 години. Програма включала динамічну розминку, демонстрацію техніки учікомі, а також фірмові прийоми, завдяки яким Роман зміг здобути олімпійські медалі.</p><p>А справжньою родзинкою заходу стала можливість поборотися з легендою — молодші спортсмени із захопленням виходили на татамі, щоб відчути силу та майстерність кумира!</p><p><img src=\"assets/news/2025/05/photo_2025-05-26_20-11-27.jpg\" alt=\"Роман Гонтюк проводить майстер-клас\" title=\"Роман Гонтюк проводить майстер-клас\"></p><p>Президент Федерації дзюдо Кривого Рогу <strong>Микола Саєнко</strong> подякував президенту Федерації дзюдо України <strong>Михайлу Кошляку</strong> та <strong>Роману Гонтюку</strong>:</p><p>«Щиро дякуємо Вам, Михайле Анатолійовичу, за активну участь у розвитку дзюдо в Україні та особливу увагу до нашого регіону. Завдяки Вашій підтримці криворізькі спортсмени мають можливість переймати досвід у найкращих майстрів!</p><p>А також висловлюю щиру подяку Вам, Романе Володимировичу, за натхнення, тепло, енергію та безцінний досвід, який ви подарували нашій молоді! Бажаємо міцного здоров’я, сили духу та нових перемог — на татамі та в житті!</p><p>Ви — гордість українського дзюдо та приклад для майбутніх чемпіонів!»</p><p>Наступного дня Роман Гонтюк провів ранкове тренування в центральному залі спортивного клубу «Дзюдо-Дніпро» в обласному центрі:</p><p>«Хочу побажати вам терпіння, наснаги, тільки вперед, довіряйте своїм тренерам, знайте, що вони бажають вам тільки найкращого, консультуйтесь з ними, спілкуйтеся, розвивайтеся. Знайте, що тільки наполегливий і терплячий побачить щасливий кінець своєї справи. Цей девіз був в мене в залі в місті Надвірна, де я тренувався», - зазначив легендарний дзюдоїст.</p><p><img src=\"assets/news/2025/05/500597184_1251880390163773_2672394869158353572_n.jpg\" alt=\"Роман Гонтюк проводить тренування в Дніпрі\" title=\"Роман Гонтюк проводить тренування в Дніпрі\"></p>",
    "category": "events",
    "publishedAt": "2025-05-27T00:00:00Z",
    "updatedAt": "2025-05-27T00:00:00Z",
    "author": {
      "name": "Прес-служба ФДУ",
      "email": "press@fju.org.ua",
      "avatar": "assets/authors/press-service.jpg"
    },
    "image": {
      "url": "assets/news/2025/05/500170022_1129233905910925_2076791544431684332_n.jpg",
      "alt": "Роман Гонтюк на майстер-класі",
      "caption": "Роман Гонтюк провів відкриті тренування в Дніпрі та Кривому Розі"
    },
    "tags": ["Роман Гонтюк", "майстер-клас", "дзюдо", "Дніпро", "Кривий Ріг", "тренування", "Олімпійські ігри", "Михайло Кошляк", "Микола Саєнко"],
    "seo": {
      "metaTitle": "Роман Гонтюк провів відкриті тренування та майстер-класи в Дніпрі та Кривому Розі",
      "metaDescription": "Дворазовий призер Олімпійських ігор Роман Гонтюк відвідав Дніпропетровщину, де провів майстер-класи для понад 100 юних дзюдоїстів.",
      "keywords": ["Роман Гонтюк", "дзюдо", "майстер-клас", "Дніпро", "Кривий Ріг", "тренування", "олімпієць"]
    },
    "status": "published",
    "language": "uk"
  }