{
    "id": "european-judo-championships-podgorica-results",
    "title": "Бронза Курченко і два п'ятих місця. Підсумки чемпіонату Європи",
    "excerpt": "Збірна України з дзюдо здобула одну бронзову нагороду на Чемпіонаті Європи в Подгориці, де Юлія Курченко виборола свою дебютну медаль серед дорослих.",
    "content": "<p>В столиці Чорногорії Подгориці завершився чемпіонат Європи з дзюдо серед дорослих, участь в якому взяли більше 400 спортсменів з 47 країн Європи. Збірна України на континентальній першості була представлена 13 спортсменами та повертається додому з <strong>однією бронзовою нагородою</strong>.</p><p>З різних причин цьогорічну першість континенту пропускали багаторічні лідери збірної України, як <a href=\"athlete.html?id=daria-bilodid\">Дар’я Білодід</a>, <a href=\"athlete.html?id=bogdan-yadov\">Богдан Ядов</a>, <a href=\"athlete.html?id=yelyzaveta-lytvynenko\">Єлизавета Литвиненко</a>, <a href=\"athlete.html?id=dilshot-khalmatov\">Дільшот Халматов</a>, <a href=\"athlete.html?id=mykhailo-svidrak\">Михайло Свідрак</a>. Дехто зі спортсменів продовжує відновлюватися після травм, дехто наразі ще не набрав оптимальних кондицій для боротьби за нагороди.</p><p>Тож свій шанс проявити себе на міжнародному рівні отримали молоді спортсмени, а також лідери команди, які цього сезону вже демонстрували високі результати. Найкраще це вдалося <a href=\"athlete.html?id=yulia-kurchenko\"><strong>Юлії Курченко</strong></a> (до 78 кг). В заключний змагальний день 21-річна українка здобула дебютну нагороду європейської першості серед дорослих.</p><p><img src=\"assets/news/2025/04/eu-champ/Emanuele-Di-Feliciantonio-European-Judo-Championships-Seniors-Podgorica-2025-2025-366635.jpg\" alt=\"Юлія Курченко на Чемпіонаті Європи\" title=\"Юлія Курченко\"></p><p>Свій турнірний шлях Юлія розпочала з впевненої перемоги двома «Ваза-арі» над хорваткою Петрунєлою Павіч, після чого у чвертьфіналі, на жаль, поступилася досвідченій 35-річній француженці <strong>Аудрей Чумео</strong>.</p><p>У втішному поєдинку Курченко не залишила жодних шансів спортсменці, яка виступала під прапором IJF, <strong>Слав’яні Рилкевіч</strong>, яку Юлія спочатку кинула на «Ваза-арі», після чого заробила дві оцінки «Юко», а під кінець другої хвилини поєдинку виконала потужний іппон.</p><p><img src=\"assets/news/2025/04/eu-champ/Gabi-Juan-European-Judo-Championships-Seniors-Podgorica-2025-2025-366497.jpg\" alt=\"Юлія Курченко у сутичці\" title=\"Юлія Курченко\"></p><p>У поєдинку за бронзу на Юлію чекало протистояння з добре знайомою представницею Великої Британії <strong>Еммою Рейд</strong>. Рахунок особистих зустрічей – 4:0 на користь українки, зокрема, Курченко виграла британку на останньому турнірі Grand Prix в австрійському Лінці. Втім, ніщо в цьому житті не вічне, тож до медальної сутички Юлія підходила максимально сконцентровано.</p><p><img src=\"assets/news/2025/04/eu-champ/Emanuele-Di-Feliciantonio-European-Judo-Championships-Seniors-Podgorica-2025-2025-366641.jpg\" alt=\"Юлія Курченко - бронзова призерка\" title=\"Юлія Курченко\"></p><p>З перших секунд Юлія повністю контролювала хід поєдинку і очікувала можливості атакувати. Кульмінацією став кидок o-uchi-gari на третій хвилині сутички. Іппон і перша медаль з дорослих чемпіонатів Європи для 21-річної представниці міста Києва.</p><p>«Я дуже щаслива здобути цю медаль. Минулого року мені не вдалося взяти нагороду на континентальній першості, тож я дуже сильно розраховувала на цей чемпіонат. Звісно, хотілося золота, але для першого разу непогано і бронза. Хочу подякувати всім за підтримку – моїм тренерам, батькам, друзям, вболівальникам, всім українцям. Працюємо далі, готуємося до чемпіонату світу», - сказала Юлія в коментарі пресслужбі ФДУ.</p><p><img src=\"assets/news/2025/04/eu-champ/Carlos-Ferreira-European-Judo-Championships-Seniors-Podgorica-2025-2025-366698.jpg\" alt=\"Юлія Курченко з бронзовою медаллю\" title=\"Юлія Курченко\"></p><p>Близькими до завоювання нагороди континентальної першості були <a href=\"athlete.html?id=anton-savytskiy\"><strong>Антон Савицький</strong></a> (до 100 кг) та <a href=\"athlete.html?id=yevgeniy-balievskiy\"><strong>Євгеній Балєвський</strong></a> (понад 100 кг). Бронзові призери Grand Prix в Лінці продемонстрували бійцівський характер та гарну боротьбу, проте все ж зупинилися за крок від нагород, посівши <strong>два п'ятих місця</strong>.</p><p>Антон Савицький здолав австрійця <strong>Адама Борчашвілі</strong> та голландця <strong>Сімеона Катаріну</strong>, після чого у півфіналі, ведучи оцінку «Юко», поступився утриманням олімпійському чемпіону Парижа-2024 <strong>Зеліму Коцоєву</strong> з Азербайджану. На жаль, у поєдинку за бронзу на Golden Score Антон програв італійцю <strong>Дженнаро Піреллі</strong>.</p><p><img src=\"assets/news/2025/04/eu-champ/Emanuele-Di-Feliciantonio-European-Judo-Championships-Seniors-Podgorica-2025-2025-366656.jpg\" alt=\"Антон Савицький у поєдинку\" title=\"Антон Савицький\"></p><p>В свою чергу Євгеній Балєвський спочатку здолав німця <strong>Лоссені Коне</strong>, після чого переміг голландця <strong>Єлле Сніппе</strong>, а у чвертьфіналі поступився спортсмену під прапором IJF <strong>Валерію Ендовіцькому</strong>.</p><p>У втішному поєдинку Балєвський чудовим іппоном здолав представника Туреччини Ресепа Ергіна, після чого у сутичці за бронзу, на жаль, утриманням програв дворазовому олімпійському чемпіону <strong>Лукашу Крпалеку</strong>.</p><p><img src=\"assets/news/2025/04/eu-champ/Gabi-Juan-European-Judo-Championships-Seniors-Podgorica-2025-2025-366773.jpg\" alt=\"Євгеній Балєвський на татамі\" title=\"Євгеній Балєвський\"></p><p>По одній перемозі в Подгориці вдалося здобути <a href=\"athlete.html?id=artem-lesiuk\"><strong>Артему Лесюку</strong></a> (до 60 кг), <a href=\"athlete.html?id=vladyslav-kolobov\"><strong>Владиславу Колобову</strong></a> (до 81 кг) та <a href=\"athlete.html?id=anna-oliinyk-korniiko\"><strong>Анні Олійник-Корнійко</strong></a> (до 70 кг). Решта українських спортсменів, на жаль, поступилися вже у дебютних для себе поєдинках.</p><p><img src=\"assets/news/2025/04/eu-champ/Gabi-Juan-European-Judo-Championships-Seniors-Podgorica-2025-2025-365667.jpg\" alt=\"Українські дзюдоїсти на Чемпіонаті Європи\" title=\"Українські дзюдоїсти\"></p><p>Після повернення додому спортсмени отримають невеликий відпочинок, після чого продовжать підготовку до чемпіонату світу, який відбудеться в Будапешті (13-19 червня). В цей проміжок також відбудуться турніри Grand Slam в Душанбе та Астані, а також Кубки Європи в Горі та Бенідормі, участь в яких візьмуть українські дзюдоїсти.</p><p><em>Фото - EJU</em></p>",
    "category": "achievements",
    "publishedAt": "2025-04-28T00:00:00Z",
    "updatedAt": "2025-04-28T00:00:00Z",
    "author": {
      "name": "Прес-служба ФДУ",
      "email": "press@fju.org.ua",
      "avatar": "assets/authors/press-service.jpg"
    },
    "image": {
      "url": "assets/news/2025/04/eu-champ/Ukraine_team_Podgorica.jpg",
      "alt": "Юлія Курченко, бронзова призерка Чемпіонату Європи з дзюдо",
      "caption": "Бронза Курченко і два п'ятих місця. Підсумки чемпіонату Європи"
    },
    "tags": ["Чемпіонат Європи", "дзюдо", "Подгориця", "Україна", "Юлія Курченко", "Антон Савицький", "Євгеній Балєвський", "бронза", "результати"],
    "seo": {
      "metaTitle": "Україна здобула бронзу та два 5-х місця на Чемпіонаті Європи з дзюдо в Подгориці",
      "metaDescription": "Юлія Курченко виборола бронзову медаль, а Антон Савицький та Євгеній Балєвський посіли п'яті місця на Чемпіонаті Європи з дзюдо в Подгориці. Підсумки виступу української збірної.",
      "keywords": ["Чемпіонат Європи дзюдо", "Подгориця", "Україна дзюдо", "Юлія Курченко", "Антон Савицький", "Євгеній Балєвський", "результати"]
    },
    "status": "published",
    "language": "uk"
  }