{
    "id": "xxxv-memorial-ivan-prishchepa-dnipro-2025",
    "title": "В Дніпрі відбувся XXXV турнір «Меморіал Івана Прищепи»",
    "excerpt": "5 квітня в Дніпрі пройшов XXXV Відкритий юнацький турнір з дзюдо «Меморіал Івана Прищепи». У змаганнях взяли участь 158 спортсменів з дев'яти регіонів України.",
    "content": "<p>5 квітня в Дніпрі, в спортивній залі комплексу «Олімпійські резерви», пройшов XXXV Відкритий юнацький турнір з дзюдо «Меморіал Івана Прищепи».</p><p><img src=\"assets/news/2025/04/memorial/IMG_3441.jpg\" alt=\"XXXV турнір «Меморіал Івана Прищепи» в Дніпрі\" title=\"Меморіал Івана Прищепи\"></p><p>Це найдавніший та найпотужніший турнір обласного змагального календаря під егідою Федерації дзюдо Дніпропетровської області, який входить до національного змагального календаря Федерації дзюдо України. Він вшановує памʼять засновника дзюдо на Дніпропетровщині, першого президента Федерації боротьби самбо та дзюдо Дніпропетровської області Івана Мартиновича Прищепи. А також є якісною змагальною платформою для молодих спортсменів, які вже завтра можуть отримати шанс представляти Україну на міжнародних аренах в складі національної збірної.</p><p><img src=\"assets/news/2025/04/memorial/IMG_3400.jpg\" alt=\"Церемонія відкриття турніру\" title=\"Церемонія відкриття\"></p><p>Захід за традицією відвідала дружина Івана Прищепи Надія Григорівна. Вона була присутня на церемонії відкриття турніру.</p><p>Також прийшов підтримати молодь Президент Федерації дзюдо України, голова Відділення НОК України в Дніпропетровській області Михайло Кошляк.</p><p>«Іван Прищепа – знакова особистість для обласного дзюдо. Адже свого часу він виховав цілу плеяду спортсменів, які потім стали відомими тренерами, продовжили його справу. Цей турнір дійсно особливий, тож я радий сьогодні бути в цій залі, поспілкуватись з колегами, підтримати молодь з усіх куточків нашої країни. Вони – майбутнє українського дзюдо», - поділився враженнями Михайло Анатолійович.</p><p>В ході церемонії відкриття присутні хвилиною мовчання вшанували памʼять про загиблих внаслідок російської агресії.</p><p><img src=\"assets/news/2025/04/memorial/IMG_3429.jpg\" alt=\"Михайло Кошляк вручає посвідчення майстрів спорту\" title=\"Вручення посвідчень\"></p><p>Президент ФДУ Михайло Кошляк привітав учасників та побажав всім гарної боротьби, перемоги найсильнішим. Також Михайло Анатолійович вручив посвідчення майстрів спорту України Кірі Тітовець й Станіславу Кохановському та привітав зі здобуттям вищої освіти тренера СК «Дзюдо-Дніпро» Сергія Попова.</p><p>Відзначимо, що серед почесних гостей «Меморіалу Івана Прищепи» були також начальник управління спорту, заступник директора департаменту гуманітарної політики Дніпровської міської ради Олександр Осипов, виконавчий директор Відділення НОК України в Дніпропетровській області Олександр Пшеничников, президент Федерації дзюдо Дніпропетровської області, радник Президента ФДУ Григорій Король, директорка Центру олімпійської підготовки з дзюдо Оксана Вілентко, президент СК «Дзюдо-Дніпро» Олександр Кошляк та інші.</p><p><img src=\"assets/news/2025/04/memorial/IMG_3401.jpg\" alt=\"Почесні гості турніру\" title=\"Почесні гості\"></p><p>В турнірі взяли участь 158 учасників. Це хлопці 2009-2010 років народження. Географія змагань цьогоріч була такою: Дніпро, Синельникове, Миколаїв, Кропивницький, Запоріжжя, Харків, Великодолинське, Горішні Плавні, Камʼянське, Васильків, смт Смоліне, Одеса, Павлоград, Нікополь, Марганець, Черкаси, Роздільна, Самар, Полтава. Загалом, це девʼять регіонів України, 19 міст та селищ.</p><p><img src=\"assets/news/2025/04/memorial/IMG_3338.jpg\" alt=\"Учасники турніру на татамі\" title=\"Змагання\"></p><p>Медалі розіграли в девʼяти вагових категоріях. Чемпіони та призери були нагороджені кубками, медалями, дипломами.</p><p><strong>Результати XXXV «Меморіал Івана Прищепи» 2025:</strong></p><p><strong>Вагова категорія -46 кг:</strong><br>1.Матвеєв Матвій (Миколаїв)<br>2.Сорока Віталій (Дніпро)<br>3.Святський Михайло (Дніпро)<br>3.Яма Данііл (Синельникове)</p><p><strong>Вагова категорія -50 кг</strong><br>1.Мороз Назар (Дніпро)<br>2.Іванов Артем (Дніпро)<br>3.Коноплiн Едуард (Дніпро)<br>3.Власюк Данило (Кропивницький)</p><p><strong>Вагова категорія -55 кг</strong><br>1.Журба Артем(Дніпро)<br>2.Паученко Андрій (Синельникове)<br>3.Пасічник Денис (Одеса)<br>3.Андрейченко Єгор (Харків)</p><p><strong>Вагова категорія -60 кг</strong><br>1.Данішевський Владислав (Миколаїв)<br>2.Мулик Денис (Дніпро)<br>3.Сергєєв Кирило (Великодолинське)<br>3.Макаров Назар (Запоріжжя)</p><p><strong>Вагова категорія -66 кг</strong><br>1.Савченко Михайло (Дніпро)<br>2.Тертишний Матвій (Черкаси)<br>3.Асанов Емір (Дніпро)<br>3.Мухаммед Мустафаєв (Дніпро)</p><p><strong>Вагова категорія -73 кг</strong><br>1.Василинич Кирило (Одеса)<br>2.Сорвачов Володимир (Одеса)<br>3.Суханов Костянтин (Дніпро)<br>3.Шепель Данііл (Запоріжжя)</p><p><strong>Вагова категорія -81 кг</strong><br>1.Швець Ілля (Дніпро)<br>2.Береговенко Олександр (Великодолинське)<br>3.Лівак Максим (смт Смоліне)<br>3.Затона Дмитро (Дніпро)</p><p><strong>Вагова категорія -90 кг</strong><br>1.Фарафонов Матвій (Васильків)<br>2.Паліївець Артем (Кременчук)<br>3.Євстратов Кирил (Дніпро)<br>3.Лоза Павло (Полтава)</p><p><strong>Вагова категорія +90 кг</strong><br>1.Качан Олексій (Дніпро)<br>2.Шингур Артур (Запоріжжя)<br>3.Вишницький Данило (Горішні Плавні)<br>3.Цвєтков Влад (Камʼянське)</p><p><em>За матеріалами Федерації дзюдо Дніпропетровської області</em></p><p><em>Фото - Євген Лаптєв</em></p>",
    "category": "events",
    "publishedAt": "2025-04-07T18:00:00Z",
    "updatedAt": "2025-04-07T18:00:00Z",
    "author": {
        "name": "Прес-служба ФДУ",
        "email": "press@fju.org.ua",
        "avatar": "assets/authors/press-service.jpg"
    },
    "image": {
        "url": "assets/news/2025/04/memorial/IMG_3441.jpg",
        "alt": "XXXV турнір «Меморіал Івана Прищепи» в Дніпрі",
        "caption": "Меморіал Івана Прищепи"
    },
    "tags": ["Меморіал Івана Прищепи", "Дніпро", "юнацький турнір", "Федерація дзюдо Дніпропетровської області", "Михайло Кошляк", "результати", "158 учасників"],
    "seo": {
        "metaTitle": "XXXV турнір «Меморіал Івана Прищепи» в Дніпрі - 158 учасників з 9 регіонів України",
        "metaDescription": "5 квітня в Дніпрі пройшов XXXV Відкритий юнацький турнір з дзюдо «Меморіал Івана Прищепи». У змаганнях взяли участь 158 спортсменів з дев'яти регіонів України.",
        "keywords": ["Меморіал Івана Прищепи", "Дніпро", "юнацький турнір", "дзюдо", "Україна", "результати", "Федерація дзюдо Дніпропетровської області"]
    },
    "related": ["first-all-ukrainian-childrens-judo-league-dnipro", "lecture-seminar-coaches-dnipro", "roman-hontiuk-open-trainings-dnipro-kryvyi-rih"],
    "status": "published",
    "language": "uk"
} 