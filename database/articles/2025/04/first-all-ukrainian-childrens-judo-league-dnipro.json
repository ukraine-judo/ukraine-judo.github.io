{
    "id": "first-all-ukrainian-childrens-judo-league-dnipro",
    "title": "У Дніпрі вперше пройшла Всеукраїнська Дитяча Ліга дзюдо",
    "excerpt": "Уперше в історії українського дзюдо, 26 квітня в Дніпрі відбувся командний турнір Дитячої Ліги дзюдо, який зібрав 15 команд з п'яти областей.",
    "content": "<p>26 квітня в Дніпрі, в спорткомплексі «Олімпійські резерви», вперше в історії українського дзюдо відбувся командний турнір <strong>Дитячої Ліги дзюдо</strong>. Змагання пройшли за безпосередньої організації Міністерства молоді та спорту України, Федерації дзюдо України, Федерації дзюдо Дніпропетровської області та управління спорту Департаменту гуманітарної політики Дніпровської міськради.</p><p>«Дитячу Лігу в національному форматі планували провести ще чотири роки тому, та спочатку не ризикнули через ковід, далі повномасштабна війна…Нарешті проєкт запустили. Хоча й були свої складнощі. З посиленням обстрілів, на жаль, багато команд не доїхали. Але, загалом, змагалися 15 команд з пʼяти областей. Це дуже добре, як для початку», - розповів президент Федерації дзюдо Дніпропетровської області <strong>Григорій Король</strong>.</p><p>На змагання заявилися 15 команд з Дніпропетровської, Запорізької, Харківської, Сумської, Полтавської областей. Загалом, це 116 хлопчиків 2012-2013 та дівчаток 2012-2014 років народження.</p><p><img src=\"assets/news/2025/04/liga/IMG_3996.jpg\" alt=\"Учасники Всеукраїнської Дитячої Ліги дзюдо\" title=\"Учасники Всеукраїнської Дитячої Ліги дзюдо\"></p><p>Юних спортсменів прийшли підтримати почесні гості: президент Федерації дзюдо України, голова Відділення НОК України в Дніпропетровській області <strong>Михайло Кошляк</strong>, заступниця начальника Дніпропетровської обласної військової адміністрації <strong>Ірина Грицай</strong>, начальник управління спорту Дніпровської міської ради <strong>Олександр Осипов</strong> та багато інших.</p><p><img src=\"assets/news/2025/04/liga/IMG_4059.jpg\" alt=\"Михайло Кошляк на Дитячій Лізі дзюдо\" title=\"Михайло Кошляк на Дитячій Лізі дзюдо\"></p><p>Своїх однолітків дзюдоїстів та дзюдоїсток привітали на церемонії відкриття змагань коротким виступом вихованки міської спортшколи олімпійського резерву з художньої гімнастики.</p><p>«Все було чітко організовано, власне укриття, окремо виділена суддівська зона, окрема зона для команд, де вони очікували на вихід, багато світла в залі, яскраві медалі та кубки, окрім призів абсолютно всі медалісти отримали по торту від наших спонсорів. Детальний аналіз оргкомітет ще не робив, але на змаганнях поділилися першими враженнями гості з Сум, Харкова, всі дуже задоволені. Сподіваюся, що такі змагання перші, але не останні», - поділився президент ФДДО Григорій Король.</p><p><img src=\"assets/news/2025/04/liga/IMG_3987.jpg\" alt=\"Організатори та гості змагань\" title=\"Організатори та гості змагань\"></p><h3>Результати змагань:</h3><h4>Дівчата:</h4><ul><li><strong>Золото:</strong> Дніпропетровська область-1</li><li><strong>Срібло:</strong> Сумська область</li><li><strong>Бронза:</strong> Запорізька область та Харківська область</li></ul><p>У бронзовій сутичці команда Запорізької області здолала Дніпропетровську-4 з рахунком 4:3; з таким же рахунком Харківська область перемогла Дніпропетровську-2; у фіналі команда Дніпропетровської області-1 виявилася сильнішою за Сумську з рахунком 4:3.</p><p><img src=\"assets/news/2025/04/liga/IMG_4115.jpg\" alt=\"Призери серед дівчат\" title=\"Призери серед дівчат\"></p><h4>Хлопці:</h4><ul><li><strong>Золото:</strong> Дніпропетровська область-2</li><li><strong>Срібло:</strong> Полтавська область</li><li><strong>Бронза:</strong> Дніпропетровська область-1 та Харківська область</li></ul><p>Серед хлопців поєдинки за бронзу пройшли так: команда Дніпропетровської області-1 перемогла Запорізьку з рахунком 7:2, а Харківська – Сумську з рахунком 6:3. У фіналі ж друга команда Дніпропетровської області виявилася сильнішою за Полтавську з рахунком 5:4.</p><p><img src=\"assets/news/2025/04/liga/IMG_4159.jpg\" alt=\"Призери серед хлопців\" title=\"Призери серед хлопців\"></p><p>Вітання всім медалістам та учасникам історичної першої Всеукраїнської Дитячої Ліги з дзюдо 2025!</p><p>Відео змагань можна знайти на офіційному Youtube-каналі організаторів та в <a href=\"#\">соцмережах ФДДО</a>.</p><p><em>За матеріалами Федерації дзюдо Дніпропетровської області</em></p><p><em>Фото - Євгена Лаптєва</em></p>",
    "category": "events",
    "publishedAt": "2025-04-28T00:00:00Z",
    "updatedAt": "2025-04-28T00:00:00Z",
    "author": {
      "name": "Прес-служба ФДУ",
      "email": "press@fju.org.ua",
      "avatar": "assets/authors/press-service.jpg"
    },
    "image": {
      "url": "assets/news/2025/04/liga/IMG_4122.jpg",
      "alt": "Учасники Дитячої Ліги дзюдо в Дніпрі",
      "caption": "У Дніпрі вперше пройшла Всеукраїнська Дитяча Ліга дзюдо"
    },
    "tags": ["Дитяча Ліга дзюдо", "Дніпро", "Всеукраїнські змагання", "дзюдо", "командний турнір", "Михайло Кошляк", "Григорій Король", "Федерація дзюдо України", "дитячий спорт"],
    "seo": {
      "metaTitle": "У Дніпрі вперше відбулася Всеукраїнська Дитяча Ліга дзюдо",
      "metaDescription": "Перший в історії командний турнір Дитячої Ліги дзюдо пройшов у Дніпрі, зібравши 15 команд з п'яти областей України. Змагання стали важливим кроком у розвитку дитячого дзюдо.",
      "keywords": ["Дитяча Ліга дзюдо", "Дніпро дзюдо", "командний турнір", "дитячий спорт", "дзюдо Україна"]
    },
    "status": "published",
    "language": "uk"
  }